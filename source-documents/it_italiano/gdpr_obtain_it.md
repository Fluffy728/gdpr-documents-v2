**Denominazione sociale:**  
**Via, indirizzo:**  
**CAP, città:**  
**Stato:**

**Nome:**  
**Via, indirizzo:**  
**CAP, città:**  
**Stato:**  
**E-mail:**  
**Numero telefonico:**

**................ (Città)** / **................ (Data)**

**Oggetto: Richiesta di accesso ai dati personali**

Gentili Signori,

la presente missiva è indirizzata a Voi, titolari del trattamento dei dati personali nella Vostra
società, chiedo di concedere l’accesso ai miei dati personali in ottemperanza alle disposizioni
dell’articolo 15 del Regolamento del Parlamento Europeo e del Consiglio (UE) n. 2016/679 del 27
aprile 2016, relativo alla protezione delle persone fisiche con riguardo al trattamento dei dati
personali, nonché alla libera circolazione di tali dati e che abroga la direttiva 95/46/CE (d’ora in
avanti solo: “GDPR”).  
Si allega a questa Richiesta una copia dei documenti necessari per verificare la mia identità
personale.

Chiedo di informarmi sui seguenti fatti:

1. Chiedo di informarmi se la Vostra società tratta in qualche modo i miei dati personali. Qualora la Vostra società tratta i miei dati personali, chiedo di informarmi quali categorie dei miei dati personali vengono trattate.

   a) Chiedo di informarmi quali dati riguardanti la mia persona vengono archiviati nei Vostri
   sistemi informatici usati per la loro archiviazione (banche dati, e-mail, documenti interni,
   supporti vocali o altri).

   b) Chiedo di informarmi sugli Stati nei quali vengono archiviati i miei dati personali e da quali
   Stati sono accessibili. Se usate i servizi cloud per il trattamento e l’archiviazione dei miei dati
   personali, chiedo di informarmi sugli Stati nei quali si trovano i rispettivi server che
   contengono i miei dati archiviati e nei quali erano archiviati i miei dati negli ultimi 12 mesi.
   Chiedo di informarmi anche sul fatto se i miei dati personali sono o erano archiviati sui server
   fuori dello Spazio economico europeo.

   c) Chiedo di inviarmi una copia o concedere l’accesso ai miei dati personali che trattate e di cui
   disponete. Chiedo di informarmi, se possibile, sulla data esatta in cui avete ricevuto questi
   dati.

2. Chiedo di inviarmi una lista dettagliata delle finalità concrete per le quali vengono trattati i miei
   dati personali.

3. Chiedo di inviarmi una lista di parti terze con le quali avete condiviso o potevate condividere i
   miei dati personali. Se le parti terze hanno comunicato o potevano comunicare i miei dati
   personali a un altro soggetto, chiedo di informarmi su tale soggetto.

   a) Anche se non potete determinare esattamente le parti terze alle quali avete comunicato i
   miei dati personali, chiedo di inviarmi una lista di parti terze alle quali potevate comunicare
   potenzialmente i miei dati personali.

   b) Chiedo di informarmi sulle giurisdizioni delle parti terze con le quali avete o potevate
   condividere i miei dati personali (si veda sopra), sulle giurisdizioni nelle quali le parti terze
   archiviano o archiviavano i miei dati personali e sulle giurisdizioni dalle quali le parti terze hanno concesso l’accesso ai miei dati personali. Chiedo di informarmi sui titoli giuridici per il trasferimento dei miei dati personali nelle dette giurisdizioni. Se avete compiuto o compierete gli atti di cui sopra in base alle determinate garanzie, chiedo di inviarmi una copia delle rispettive garanzie.

   c) Chiedo di informarmi sui provvedimenti di protezione adeguati e conformi al regolamento
   GDPR che sono e sono stati adottati nei confronti di parti terze che avete identificato in
   riferimento al trasferimento dei miei dati personali.

4. Chiedo di informarmi sulla durata dell’archiviazione dei miei dati personali e qualora essa dipenda dalla categoria dei dati personali, chiedo di inviarmi una lista delle categorie con le rispettive durate.

5. Qualora archiviate i dati personali sulla mia persona ottenuti da risorse diverse dalla mia persona, chiedo di informarmi sui dati ottenuti da altre risorse come previsto dalle disposizioni dell’art. 14 del regolamento GDPR.

6. Qualora in riferimento o in collegamento alla mia persona venga applicato il processo decisionale automatizzato, compresa la profilazione, in ottemperanza alle disposizioni dell’art. 22 del regolamento GDPR, chiedo di informarmi sulla modalità di adozione di tali decisioni automatizzate e sul significato e sui risultati di tale trattamento automatizzato.

7. Chiedo di informarmi se nel passato la Vostra società ha reso accessibili o meno i miei dati
   personali a terzi a causa della violazione della protezione dei miei dati personali.

   a) In caso affermativo chiedo di informarmi sui seguenti dettagli relativi a ogni tale violazione:

   i. descrizione sommaria della violazione;

   ii. data e ora della violazione (effettive o stimate);

   iii. data e ora della verifica della violazione;

   iv. fonte della violazione (Vostra società, una persona terza alla quale avete comunicato i
   miei dati personali);

   v. dettaglio sui miei dati personali pubblicati;

   vi. valutazione del rischio connesso alla violazione e riguardante la mia persona;

   vii. descrizione dei provvedimenti adottati e di quelli che saranno adottati per eliminare i
   futuri accesso illeciti ai miei dati personali;

   viii. dati di riferimento per ottenere ulteriori informazioni e l’assistenza in riferimento alla
   violazione;

   ix. informazioni e consigli su quello che posso fare per tutelare la mia persona contro
   ulteriori danni, compreso il furto d’identità o la truffa.

   b) Se non potete indicare con certezza se è avvenuta o meno la violazione della protezione dei
   miei dati personali nonostante l’uso di tecnologie adeguate disponibili, chiedo di informarmi
   sui provvedimenti che sono stati adottati per ridurre la ripetizione della violazione, ad
   esempio:

   i. cifratura dei miei dati personali;

   ii. strategie di minimizzazione dei dati;

   iii. trasformazione in forma anonima o pseudonima dei miei dati personali;

   iv. qualunque altro provvedimento.

8. Chiedo di informarmi sul piano e sul sistema di protezione dei dati personali che vengono rispettati in riferimento alla protezione dei miei dati personali, in particolare, se rispettate la norma ISO 27001 sui sistemi di gestione della sicurezza delle informazioni, in particolare:

   a) Chiedo di informarmi se avete fatto un backup dei miei dati personali su una cassetta, un
   disco o un altro supporto sul quale sono o erano archiviati e come sono o erano protetti,
   compresi tutti i provvedimenti che avete adottato per la protezione dei miei dati personali
   contro la loro perdita o furto e se includono anche la cifratura.

   b) Chiedo di informarmi se usate o usavate le tecnologie che permettono di verificare con una
   certezza adeguata se i miei dati personali sono stati pubblicati, inoltre chiedo le seguenti
   informazioni su:

   i. Sistemi di anti intrusione;

   ii. Tecnologie Firewall;

   iii. Tecnologie di gestione delle identità;

   iv. Revisioni di banche dati e/o strumenti di sicurezza;

   v. Strumenti di analisi del comportamento, strumenti di analisi del protocollo e/o strumenti
   di revisione.

9. Chiedo di informarmi sui seguenti fatti riguardanti i Vostri dipendenti e fornitori:

   a) Quali tecnologie o provvedimenti sono stati adottati per garantire o prevenire la
   pubblicazione dei miei dati personali da parte dei singoli dipendenti della Vostra società, in
   modo intenzionato o meno, fuori della Vostra società per mezzo di messaggi elettronici, invii
   immediati, posta web o altri strumenti.

   b) Se è stato licenziato un dipendente o se è stata terminata la collaborazione con un fornitore
   e/o se sono stati imputati per aver commesso un delitto o una contravvenzione in riferimento
   all’accesso o al trattamento illecito dei miei dati personali. Qualora tali informazioni non
   possano essere prestate in riferimento alla mia persona, chiedo se è avvenuto tale fatto
   presso i Vostri clienti nei dodici mesi precedenti.

   c) Chiedo di informarmi quali corsi di aggiornamento sono stati organizzati e quali
   provvedimenti istruttivi sono stati adottati per garantire l’accesso e il trattamento dei miei dati
   personali da parte dei Vostri dipendenti e fornitori in conformità al regolamento GDPR.

In conformità alle disposizioni dell’art. 12 del regolamento GDPR chiedo di rispondere alle mie domande senza alcun indugio, in ogni caso entro e non oltre 1 (un) mese dal ricevimento di questa missiva, altrimenti trasmetto la mia Richiesta e l’informazione sul Vostro ritardo nell’adempimento di questo obbligo al Garante per la protezione dei dati personali. Se avrete bisogno di ulteriori informazioni per identificare la mia persona come soggetto interessato, non esitate a contattarmi. Sarà il mio piacere di fornirVi ulteriori informazioni o prestarVi la necessaria collaborazione.

Cordialmente

............................................................

**Dati personali identificativi:**  
**[compilare i dati *facoltativo]**

Soggiorno:

Residenza:

Numero personale identificativo (codice anagrafico):

Data di nascita:

Numero Carta d’Identità:

Numero Passaporto:
